ستاد توسعه علوم و فناوری های سلول های بنیادی معاونت علمی و فناوری ریاست جمهوری، افتخار دارد که متولی سیاست گذاری و راهبری دانش سلول های بنیادی و پزشکی بازساختی در ایران باشد.
این ستاد از سال 1387 تا به امروز در عرصه حمایت از فعالان حوزه سلول های بنیادی فعال است، و تا کنون خدمات ارزشمندی را در 4 محور مجزا به گروه های هدف خود ارائه نموده است. این محور ها عبارتند از :
1.	پژوهش و توسعه منابع انسانی
شامل ایجاد و ارتقای زیرساخت های لازم برای توسعه و خوداتکایی و کسب مرجعیت علمی و فناوری ایران در این حوزه و جذب، تربیت و توانمندسازی نیروی انسانی لازم در زمینه تحقیقات فناوری و خدمات سلول های بنیادی
2.	توسعه مراکز ارائه خدمات بالینی
شامل تدوین، بازنگری، اصلاح و روز آمد کردن قوانین، مقررات و استاندارد های مربوطه دز این حوزه و حمایت از انجام تحقیقات در راستای تولید دانش و توسعه فناوری به ویژه در موضوعات اولویت دار
3.	تجاری سازی محصولات سلول های بنیادی و بازار
شامل انجام و حمایت از تجاری سازی دستاورد ها، تقویت تولید، ساماندهی خدمات و تسهیل فضای کسب و کار
4.	ترویج، فرهنگ سازی و اطلاع رسانی فعالیت های این حوزه
شامل ترویج، فرهنگ سازی و اطلاع رسانی به منظور بهره مندی صحیح جامعه علمی از دستاورد ها و پیشرفت های این حوزه، تعامل فعال و اثرگذار با دیگر کشور ها به خصوص کشور های منطقه و جهان اسلام،تعامل فعال و موثر با دیگر علوم مرتبط خصوصاً حوزه علوم دینی و الهام گیری از آموزه های الهی در حوزه های فقهی، اخلاقی و معرفتی در سیاست گذاری، برنامه ریزی و اجرای علوم و فناوری های سلول های بنیادی
در راستای حوزه چهارم فعالیت ستاد، شبکه سازی و ایجاد ارتباط فعال و هم افزایی علمی و عملی میان فعالان و دست اندرکاران حوزه سلول های بنیادی ، ایجاد اپلیکیشن "شبکه سلول های بنیادی" ضروری گردید. این شبکه فرصتی است برای آشنایی و تعامل فعال و موثر میان متخصصان حوزه های مختلف علوم که در زمینه سلول های بنیادی فعال هستند. در حال حاضر اعضای این شبکه شامل متخصصین ایرانی داخل و خارج کشور می باشد که می توانند به رایگان از خدمات تخصصی آن بهره مند شوند اما به خواست خدا و در آینده نزدیک، بر آنیم تا با بین المللی کردن این محیط مجازی، امکان گسترش هرچه بیشتر دایره تبادل اطلاعات و امکانات آن را فراهم سازیم.
اپلیکیشن:
این شبکه در سال 1396 هجری شمسی، به سفارش ستاد توسعه علوم و فناوری های سلول های بنیادی معاونت علمی و فناوری ریاست جمهوری و با همکاری گروه متخصصان دانشگاه صنعتی شریف تهیه و رونمایی شد تا به شبکه سازی و ساماندهی فعالیت های متخصصان این حوزه بپردازد و راه را برای گامهای پرشتاب، به سوی آینده ای روشن هموارتر سازد.
