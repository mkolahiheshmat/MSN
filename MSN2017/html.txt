<p dir="RTL">&nbsp;</p>

<p dir="RTL">در <a href="http://www.abresalamat.ir/posts/view/1430">مقالة قبلی</a> خدمت شما توضیح دادم که 7 روش برای تعیین جنسیت جنین وجود دارد که یکی از این روش ها، تنظیم برنامة غذایی است. در این مقاله قصد دارم در مورد نحوة تنظیم برنامه غذایی برای تعیین جنسیت جنین، آموزش هایی را خدمت شما ارائه بدهم.</p>

<p dir="RTL">مطابق بررسی های اولیه ای که در زمینة تعیین نقش تغذیه در تعیین جنسیت جنین تاییده، مادرانی که صبحانة مفصلی می خورند نسبت به مادرانی که صبحانة کمی می خورند، بیشتر احتمال دارد که پسردار شوند. همچنین خانم هایی که کالری بالایی دریافت می کنند (البته نه بیشتر از حد نرمال و در محدوده سالم)، 56 درصد بیشتر احتمال دارد که پسردار شوند، در مقابل 45 درصد از زنانی که کالری کمتری دریافت می کنند. زنانی که پسردار شده بودند، در مقایسه با زنانی که دختردار می شدند، علاوه بر400 کالری بیشتری که دریافت می کردند،300 میلی گرم پتاسیم نیز در روز مصرف می کردند. این نتایج، محققان را بر آن داشت تا بررسی های بیشتری انجام دهند. متاسفانه به دلیل تنوع و تفاوت عادت های غذایی در کشورهای مختلف، رژیم غذایی استانداردی برای تعیین جنسیت جنین وجود ندارد، اما طبق تحقیقات، می توان از تعادل یون های منیزیم، سدیم، پتاسیم و کلسیم در بدن برای تعیین جنسیت جنین استفاده کرد.</p>

<p dir="RTL">برای شروع رژیم، حداقل دو ماه قبل از تاریخ پیش بینی شده برای بارداری، باید توصیه های تغذیه ای رعایت شود. رژیم باید تا زمانی که بارداری با انجام تست های آزمایشگاهی دقیقاً مشخص نشده، ادامه یابد.</p>

<p dir="RTL">اگر چه اصول این برنامة غذایی ساده است، ولی روش اجرای آن آسان نبوده و دقت دراجرای آن لازم است و توصیه می شود تحت نظر یک متخصص تغذیه باشید. هر گونه انحراف از رژیم توصیه شده، شانس موفقیت را کم می کند. این رژیم بایستی توسط زن رعایت شود و نوع تغذیة مرد به طور مطلق تاثیری در مکانیسم این عمل ندارد، ولی مصرف آن توسط زوجین موجب آسانی اجرای آن می شود. توصیه می شود مصرف تمام قرص های ضدبارداری در طی اجرای رژیم متوقف شود. بنابراین برای پیشگیری از بارداری از سایر روش ها همراه با روش نزدیکی منقطع استفاده شود.</p>

<p dir="RTL"><strong>رژیم غذایی برای دختردار شدن</strong></p>

<p dir="RTL">از دیدگاه طب نوین مادرانی که می&zwnj;خواهند دختردار شوند باید زیر نظر متخصص تغذیه از رژیم غذایی که حاوی میزان بالاتری از املاح کلسیم و منیزیم و میزان پایین&zwnj;تری از پتاسیم و سدیم باشد، پیروی کنند و رژیم را تا زمان مثبت شدن تست بارداری به طور کامل رعایت کنند. غذاهای حاوی کلسیم و منیزیم بالا شامل لبنیات، کشک و پنیر کم نمک یا بدون نمک، ماهی به ویژه ماهی ساردین، میگو، بادام، بادام زمینی و گردوی بدون نمک، انواع کلم، لوبیا سبز، کاهو، مارچوبه، کدو، بادمجان، فلفل سبز، کرفس، شلغم، اسفناج، ماکارونی، گوشت قرمز، شکلات تلخ، قهوه، مخمر آبجو، سویا، جو، عدس، نان گندم، جوانة گندم و تخم مرغ هستند. شما باید این گروه از موادغذایی را در برنامة غذایی خود بیش از گذشته استفاده کنید و البته از مصرف مواد غذایی که در قسمت پسردار شدن می گوییم، پرهیز کنید.</p>

<p dir="RTL">در کنار مصرف این مواد غذایی به توصیه های زیر نیز عمل کنید:</p>

<p dir="RTL">1-مصرف نمک را کاهش دهید. مواد غذایی شور مانند خیارشور، همة غذاهای آماده و نیمه&zwnj;آماده، سوسیس، کالباس، انواع کنسروها، زیتون شور، پفک و چیپس را از رژیم غذایی خود حذف کنید.</p>

<p dir="RTL">2-مغزها باید بدون نمک و به صورت خام مصرف شوند.</p>

<p dir="RTL">3-استفاده از انواع گوشت به غیر از کنسرو تن ماهی و گوشت های نمک سود مجاز است.</p>

<p dir="RTL">4-از مصرف مواد غذایی شیرین و حاوی قند بالا مانند انواع شکلات، شیرینی، آبمیوه های صنعتی، کیک و ...خودداری کنید. مصرف شکلات تلخ توصیه می شود.</p>

